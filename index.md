---
layout: markdown
menu: welkom
---
![logo](images/logo.jpg)


# Waar staat Manopura voor?

Mano pura betekent letterlijk in het Italiaans **"zuivere hand"**. 
De behandelaar werkt met de handen, om (stress) klachten aan te pakken of spanningen uit het lichaam te helpen verzachten en oplossen.


Maar Manopura is meer dan een lichamelijke behandeling; het gaat veel dieper; er wordt ingezoemd op alles wat eventueel in je omgeving stress veroorzaakt, en dat kan gaan van het soort werk dat je doet, de relaties rondom je, je brede leefomgeving, emoties die je parten spelen; ja, zelfs je voeding!

Coachend leer je aan hoe met die verschillende stressoren om te gaan.
Manopura staat erom bekend om door te zoeken naar de "root cause", de dieperliggende oorzaak van waar het probleem precies ooit begonnen is. Want je wil niet telkens met je (lichamelijke) klachten hervallen!
Daarom krijg je persoonlijke begeleiding, volledig op jouw maat en afgestemd op jouw noden, in een warme en begripvolle omgeving, discreet en professioneel, zonder zweverige blabla.





# Wie ben ik?

Vanuit een stressvolle internationale carrière nu reeds meer dan 21 jaar, moest ik op de duur zelf op zoek naar methoden die mij konden ondersteunen, om zowel lichamelijk als geestelijk de druk het hoofd te kunnen blijven bieden.
Ik volgde vele cursussen gespreid over de laatste 10 jaar, in o.a. mindfulness, heart-fulness, relaxatie, ademhalingstechnieken, muziek, yoga, oude healingsmethoden, emotioneel lichaamswerk, basis anatomie en pathologie, en een doorgedreven opleiding Shiatsu plus Voetreflexologie. Dankzij deze verschillende disciplines heb ik een unieke combinatie opgebouwd die alvast voor mij wèrkt, en die ik graag met iedereen deel.

Ik begin traditioneel met een intake gesprek, om jouw situatie goed te begrijpen. Ik werk zowel op lichaam (via Shiatsu, Voetreflexologie, Lymfdrainage, Reiki) als op geest (coaching, oude healing methoden, meditatie). Het lichaam zelf speelt een cruciale rol, omdat pijn en ongemak altijd een vertaling zijn van wat daar precies aan de basis van ligt. Plus ons denkvermogen wordt toch al te veel belast, en het lichaam al te veel verwaarloosd.

De sessies zijn interactief; jouw medewerking is vereist, zoals bij voorbeeld met oefeningen die ik meegeef om thuis verder te doen. Het beste resultaat wordt bereikt wanneer jezelf ook verantwoordelijkheid opneemt.

Eigenlijk fungeer ik als een soort vertaler-tolk van de signalen van je lichaam (en geest), waarmee ik je help begrijpen waar de oorzaak ligt en hoe je ermee aan de slag kan.

Mijn grote voordeel is dat ik logisch - analytisch sterk ben, als hoogsensitief persoon ook meteen aanvoel wat er speelt en pragmatisch van aanpak ben.  

![fotofrontwebsitemanopura](images/fotofrontwebsitemanopura.png)

# Missie  

Ik wil een helpende hand bieden aan al wie   
+ rust zoekt
+ over-stressed is
+ lichamelijke (stress)klachten heeft
+ inzicht wil krijgen in de oorzaak ervan en hoe het het beste aan te pakken.  


Ik begeleid je op je zoektocht door het leven, en maak er graag tesamen een boeiende ontdekkingstocht van.   
Ik help je ontdekken  
+ hoe je eigen lichaam werkt
+ hoe emoties het lichaam beinvloeden
+ welke impact het denken op emoties heeft, en dus ook op het lichaam

Ik streef naar  
+ een mens in harmonie
+ die zelf-bewust is
+ die intuïtief leeft 
+ met hart en denkvermogen in balans



# Voor wie kan Manopura iets betekenen?

+ mensen met steeds terugkerende (lichamelijke) klachten
+ mensen die klinisch onderzocht zijn, maar waar geen medische oorzaak voor het ongemak werd gevonden
+ mensen die veel stress ervaren, en burn-out vòòr willen blijven
+ mensen op zoek naar diepgang, die intuïtief weten dat er meer is, en daarin begeleiding zoeken
+ mensen die hun zelfbewustzijn verder willen doen groeien


---  


Volg ons op [**Facebook**](https://www.facebook.com/manopura/) voor het laatste nieuws!

---

  
Manopura is lid van de Belgische Shiatsu Federatie.


[![belgische shiatsu federatie](images/bsf.png)](http://www.shiatsu.be)
[![vindeentherapeut](images/vindeentherapeut.png)](https://www.vindeentherapeut.be/therapeut/marian-d-wetteren.html)

