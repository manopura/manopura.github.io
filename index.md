---
layout: markdown
menu: welkom
---
![logo](images/logo.jpg)


# Waar staat Manopura voor?

Mano pura betekent letterlijk in het Italiaans **"zuivere hand"**. Beide woorden hebben hun diepere betekenis:
 
De **hand** (mano) omdat de Shiatsu en Reiki behandelaar hoofdzakelijk zijn handen gebruikt. De hand heeft ook een grote symbolische waarde: een helpende hand, een beschermende hand, een verzorgende hand.
 
Onder de definitie van **zuiver** (pura), verstaan we o.a. puur, helder, schoon, niet vermengd met iets wat er niet bij of in hoort... Het spreekt voor zich dat de behandelaar zelf zuiver en in balans hoort te zijn alvorens hij een behandeling adequaat kan uitvoeren. Daarenboven wordt tijdens een behandeling getracht alle onzuiverheden uit het systeem weg te werken.

De term manopura doet wellicht ook denken aan manipura, die dan weer verwijst naar de derde chakra of energiecentrum, de zonnevlecht. Deze heeft te maken met je kracht, de drijfveer om vorm te geven aan je leven.

Kort gezegd: alles wat je tegenhoudt om jezelf te (kunnen) zijn zoals stress, ziekte, ongemak, blokkades,... pak ik aan via complementaire behandelingswijzen om zo ervoor te zorgen dat de zon terug in je leven kan schijnen en je weer jezelf wordt in de zuiverste zin.  

# Wie ben ik?

Vanuit een stressvolle internationale carrière nu reeds meer dan 21 jaar, moest ik op de duur zelf op zoek naar methoden die mij konden ondersteunen, om zowel lichamelijk als geestelijk de druk het hoofd te kunnen blijven bieden.
Ik volgde vele cursussen gespreid over de laatste 10 jaar, in o.a. mindfulness, heart-fulness, relaxatie, ademhalingstechnieken, muziek, yoga, oude healingsmethoden, emotioneel lichaamswerk, basis anatomie en pathologie, en een doorgedreven opleiding Shiatsu plus Voetreflexologie. Dankzij deze verschillende disciplines heb ik een unieke combinatie opgebouwd die alvast voor mij wèrkt, en die ik graag met iedereen deel.

Ik begin traditioneel met een intake gesprek, om jouw situatie goed te begrijpen. Ik werk zowel op lichaam (via Shiatsu, Voetreflexologie, Lymfdrainage, Reiki) als op geest (coaching, oude healing methoden, meditatie). Het lichaam zelf speelt een cruciale rol, omdat pijn en ongemak altijd een vertaling zijn van wat daar precies aan de basis van ligt. Plus ons denkvermogen wordt toch al te veel belast, en het lichaam al te veel verwaarloosd.

De sessies zijn interactief; jouw medewerking is vereist, zoals bij voorbeeld met oefeningen die ik meegeef om thuis verder te doen. Het beste resultaat wordt bereikt wanneer jezelf ook verantwoordelijkheid opneemt.

Eigenlijk fungeer ik als een soort vertaler-tolk van de signalen van je lichaam (en geest), waarmee ik je help begrijpen waar de oorzaak ligt en hoe je ermee aan de slag kan.

Mijn grote voordeel is dat ik logisch - analytisch sterk ben, als hoogsensitief persoon ook meteen aanvoel wat er speelt en pragmatisch van aanpak ben.  

![fotofrontwebsitemanopura](images/fotofrontwebsitemanopura.png)

# Missie  

Ik wil een helpende hand bieden aan al wie   
+ rust zoekt
+ over-stressed is
+ lichamelijke (stress)klachten heeft
+ inzicht wil krijgen in de oorzaak ervan en hoe het het beste aan te pakken.  


Ik begeleid je op je zoektocht door het leven, en maak er graag tesamen een boeiende ontdekkingstocht van.   
Ik help je ontdekken  
+ hoe je eigen lichaam werkt
+ hoe emoties het lichaam beinvloeden
+ welke impact het denken op emoties heeft, en dus ook op het lichaam

Ik streef naar  
+ een mens in harmonie
+ die zelf-bewust is
+ die intuïtief leeft 
+ met hart en denkvermogen in balans
  

---  


Volg ons op [**Facebook**](https://www.facebook.com/manopura/) voor het laatste nieuws!

---

  
Manopura is lid van de Belgische Shiatsu Federatie.


[![belgische shiatsu federatie](images/bsf.png)](http://www.shiatsu.be)
[![vindeentherapeut](images/vindeentherapeut.png)](https://www.vindeentherapeut.be/therapeut/marian-d-wetteren.html)

