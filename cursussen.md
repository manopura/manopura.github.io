---
layout: markdown
menu: cursussen
---
# Cursussen

**KOM TOT RUST**  

Sinds corona of door andere oorzaken die stress-gerelateerd zijn, zijn veel mensen op zoek naar rust. Deze 3 delige cursus helpt inzicht te krijgen in wat je precies bezig houdt en hoe je eraan kan verhelpen. 

Deze cursus bestaat uit 3 delen: HOOFD, HART, HARA.   
Je komt pas volledit tot rust, als je aangeleerd hebt dat er 2 'stemmen' zijn in je systeem die je het knap lastig kunnen maken: die van je hoofd (ego) en die van het hart (emo).   
Eens je kennis hebt gemaakt met wat je hoofd op hol brengt, en welke terugkerende belastende emoties je meedraagt, is de weg open voor de derde 'stem', de meest stille van de 3: je buikgevoel.

DEEL 1 HOOFD   
Hier wordt specifiek ingezoemd op alles wat je kopzorgen bezorgd. Je leert de brulaap in je hoofd kennen die onophoudelijk gedachten produceert en je bezig houdt, zelfs onrustig maakt of niet laat slapen.   
Alles wat mentale processen zijn of reacties van het ego worden onder de loep genomen.   
Zo leer je beter begrijpen hoe die denkprocessen verlopen en hoe je ze tot bedaren kan brengen, zodat je meer ruimte en rust in je hoofd kan ervaren en openkomt voor de leegte waar de intuïtie te horen is.    
Want wees maar zeker dat je ego je vaak onderuit wil halen in twijfels en alles zal platredeneren wat je eventueel intuïtief aanvoelt.   

DEEL 2 HART   
Dit gedeelte kan je pas volgen, wanneer je de 10 lessen van Deel 1 afgewerkt hebt.    
Hier wordt specifiek ingezoemd op alles wat je aan emoties belet om tot leegte, tot stilte te komen. Vaak is angst (vanuit het ego) de boosdoener waardoor je niet verder durft te gaan. Ook verdriet, boosheid, frustratie,... zijn op zich energie-rovers, zeker als ze latent aanwezig blijven. Je leert aan deze processen te herkennen en wanneer emoties opkomen, om ze te verzachten zodat ze je niet gaan overmeesteren.  
(*Disclaimer: mensen met psychische kwetsbaarheden vragen best toelating en ondersteuning bij hun psycholoog of psychiater)*

DEEL 3 HARA   
Hara is het Japanse woord voor buik, jouw levenskracht, evenwicht, buikgevoel.
Je start met dit deel als je deel2 hebt afgerond.   
Hier leer je dan aan hoe de stem van het buikgevoel gericht op te zoeken, te raadplegen, te gebruiken. Je leert in de stilte te 'zijn'.
Er worden verschillende oefeningen en manieren aangeboden, zodat je kan verkennen wat bij jou het beste werkt.
   

Je schrijft je in per deel.    
Het is aangeraden de 10 lessen van een deel in zijn totaliteit te volgen omdat ze opbouwend werken.    
Kan je eens niet komen, dan kan je die les inhalen bij een volgende keer wanneer dat deel herhaald wordt.  

- online of offline
- 12€ per les; 110€ per deel van 10 lessen
- 30 weken voor de 3 delen = jaartraject

Voor recente info en data: schrijf je in op onze nieuwsbrief, op de laatste pagina onder Contact!

Voor enkele getuigenissen, ga naar [**meditatie**](http://www.manopura.be/meditatie.html)

---

**KOM TOT RUST - GEVORDERDEN**   

Deze cursus is het vervolg op de vorige Kom tot Rust. 

In deze cursus ligt de nadruk op lichamelijke en geestelijke oefeningen, minder op onderricht in het algemeen. 
We starten met een half uur lichaamsoefeningen, traag, verstillend, verrijkend, energie-gevend. De oefeningen zijn gebaseerd op QiGong en Shiatsu, de 5 elementen leer. De oefeningen zelf worden zeer uitgebreid besproken; het gaat niet alleen om het fysiek uitvoeren ervan, maar van het begrijpen wat er precies gebeurt wanneer je ze toepast. Daardoor verkrijg je een ruimer lichaamsbewustzijn en innerlijk aanvoelen.      

Nadien volgt een meditatie, telkens per thema per seizoen. Bij voorbeeld in het thema herfst komen aan bod: grenzen leren stellen, grenzen laten respecteren, vertrouwen opbouwen, ruimte leren innemen, omgaan met verdriet, etc etc.   

Het is daarom belangrijk ervaring met mediteren als techniek reeds verworven te hebben.    

- 12€ per les   
Voor recente info en data: schrijf je in op onze nieuwsbrief, op de laatste pagina onder Contact!

---

**NIEUW! 5 ELEMENTEN YOGA**

Deze vorm van Yoga nodigt uit om te verstillen in lichaam en geest. We zijn al druk druk druk genoeg!   
Het is gebaseerd op de 5 elementen-leer van het Oosten. Het is geen hatha yoga, geen yin yoga,... je hoeft niets te kennen over de 5 elementen. De nodige uitleg geef ik wel tijdens de lessen zelf. Het is een vorm van lichaamsbeweging die de nadruk legt op vitaliteit. Hoe vitaal, hoe krachtig voel je je in je lichaam. Het gaat niet over uithouding of spierkracht. Het is geen powertraining. Het is een leren stilstaan bij wat je voelt wanneer je lichaam bepaalde stretchings uitvoert. Er is dus ook geen prestatiedrang, geen vergelijking met anderen. Jij voelt jouw lichaam. Dat van een ander kan je niet voelen. Jij voelt waar de oefening jou naartoe brengt. Door meer te voelen met aandacht, kweek je meer lichaamsbewustzijn. Je leert jezelf en je lichaam beter kennen. En zo bouw je kracht/vitaliteit op.   

Voorbeeld 1: Merk je op dat je innerlijke criticus met je aan de haal gaat? merk je je eigen grenzen? wat doet dat met je? wil je er toch over? hoe voelt het om over die grenzen te gaan? etc. En bij het uitoefenen van de bewegingen stimuleer je je lichaam in zijn vitale krachten, die alle processen in je lichaam en geest aansturen.   

Voorbeeld 2: de verschillende elementen werken het krachtigst per seizoen. De winter, dat is de periode van het element Water. Water regeert o.a. over de lichaamssystemen van nieren en blaas. Ook van knieën, botten en zenuwstelsel. Oefeningen op het element Water helpen deze systemen dus te ondersteunen. Alle oefeningen worden zittend/liggend op de mat gedaan, indien nodig met hulp van kussens.

Breng je eigen yoga matje, kussen of blokje, en dekentje mee.   

Bovendien zijn er studies die aantonen dat deze vorm van yoga met meditatief karakter en focus op ademhaling, een ideale manier is om de stress-respons te verbeteren en een verstoorde darm-hersenen connectie herstellen. Deze yoga vorm wordt beschouwd als een veelbelovende therapie voor prikkelbare darm (Kavuri V, 2015; Schumann D, 2016). In een recent onderzoek werd vastgesteld dat 12 weken yoga de symptomen van prikkelbare darm even goed vermindert als een FODMAP dieet. (Schumann D, 2018)

Ben je niet zo een groepsmens, en wil je liever persoonlijke begeleiding? dat kan ook! ik geef je dan yoga oefeningen in een 1 op 1 sessie, volledig op jouw maat. De prijs is dezelfde als een gewone consultatie.



- Wekelijkse les van 1:15u
- 12€ per les
- elke donderdagavond 17:30 - 18:45 in de polyvalente zaal van de [**Polikliniek Rode Heuvel**](https://www.polikliniek-rodeheuvel.be). **OOK** tijdens schoolvakanties!  
- elke vrijdagmorgen 10:00 - 11:15 in [**Praktijk Salutem Lochristi**](https://praktijksalutem.be). **NIET** tijdens schoolvakanties!
- 10 beurtenkaart mogelijk   
Registreren verplicht! Stuur een mailtje om in te schrijven. 


---

**REIKI**

Reiki is een Japanse behandelingswijze (rei = ‘geest’ of ‘ziel’; ki = ‘energie’ of ‘levenskracht’) waarbij via de handen de eigen bezielende levensenergie (=Ki) terug geharmoniseerd wordt op fysiek, emotioneel, mentaal en spiritueel gebied. De Japanner Mikao Usui ontwikkelde dit systeem oorspronkelijk als een weg naar geluk, harmonie en spirituele ontwikkeling.

Reiki wordt toegepast daar waar energiestromen in het lichaam geblokkeerd raken door bij voorbeeld nog niet verwerkte negatieve ervaringen uit het verleden, met lichamelijke en geestelijke problemen als gevolg. Veel van die ervaringen zitten in het onderbewuste. Met Reiki kunnen ze zacht aangeraakt worden, zodat ze naar de oppervlakte kunnen komen om geheeld te worden. 

Wil je Reiki inzetten voor zelfzorg, of voor zorg aan anderen? Volg dan de opleiding.

**Reiki 1**: eerste graadsopleiding.    

Je leert Reiki dieper kennen, nadat je al eens een Reiki behandeling hebt ondergaan. De opleiding bestaat uit 1 dag van 10u tot 18u. Lunch, syllabus, inwijding en oefeningen inbegrepen. Vanaf die dag kan je Reiki op jezelf toepassen. Het is best daar zo veel mogelijk mee aan de slag te gaan, en dagelijks te oefenen. Er worden ook groeps-oefensessies georganiseerd om ervaringen met elkaar te delen. Het is van belang eerst grondig op zichzelf te werken en eigen processen in gang te zetten, alvorens te willen overgaan naar de volgende stap.  

Kostprijs opleidingsdag: 150 €   
Kostprijs groeps-oefensessie: vrije bijdrage   

**Reiki 2**: tweede graadsopleiding.   

Wanneer je je klaar voelt om de volgende stap in je ontwikkeling te zetten, kan je overgaan op Reiki 2. Zoals Reiki zeer individueel zijn eigen uitwerking kent, zo ook de evolutie die je doormaakt. Er wordt aangeraden -mínstens- 6 maand aan de slag te zijn met Reiki 1 alvorens de stap naar Reiki 2 te kunnen zetten. Je hoort het ook echt te voelen, dat je er klaar voor bent. Bij twijfel, contacteer je Reiki Master.   
Reiki 2 is net als Reiki 1 een volledige opleidingsdag, lunch, inwijding, syllabus en oefeningen inbegrepen. Vanaf die dag kan je ook Reiki doorgeven aan anderen, zowel fysiek als op afstand.    
De reden waarom je pas in Reiki 2 aanleert op anderen te werken, is omdat je eerst op jezelf diende te werken tijdens Reiki 1. Je kan pas iemand anders goed behandelen, als je eerst leert zorg dragen voor jezelf. Bovendien komen er voor jezelf in het Reiki 2 proces weer andere, diepere zaken naar boven, zodat je steeds dieper en verder groeit in bewustzijn en persoonlijke ontwikkeling.   

Kostprijs opleidingsdag: 150 €   
Kostprijs groeps-oefensessie: vrije bijdrage   

**Reiki 3**: derde graadsopleiding.

Deze opleiding wordt momenteel nog niet gegeven, omdat ikzelf als Reiki Master nog in evolutie ben.


Alle Reiki-opleidingen worden voorzien op aanvraag. Ik werk met kleine groepjes van 4 mensen. Heb je interesse in Reiki 1 of Reiki 2, stuur ons een mailtje! Van zodra er 4 mensen zijn, wordt de opleiding voorzien. In de nieuwsbrief worden de data doorgegeven. Abonneer je op de nieuwsbrief via de laatste pagina onder Contact.

---


**BOOST JE IMMUUNSYSTEEM**   

Sinds corona weten we dat ons immuunsysteem van cruciaal belang is om ons gezond te houden. Dit webinar van 1,5 uur legt klaar en duidelijk uit wat een immuunsysteem is, welke pijlers er zijn voor het onderhouden van een goede gezondheid; je krijgt vele praktische tips en makkelijke oefeningen die je thuis kan doen, om zo je immuunsysteem op peil te houden.

- webinar (online)   
- verschillende inzichten, tips en lichaamsoefeningen om je immuniteit te versterken 
- kostprijs 20€   
Voor recente info en data: schrijf je in op onze nieuwsbrief, op de laatste pagina onder Contact!

---

**BLIJF GEZOND - VERSTERK JE GEZONDHEID**   

Deze cursus gaat veel verder en dieper door dan het webinar rond het immuunsysteem. Alle lagen van een goede gezondheid komen aan bod: voeding, ontspanning, lichaamsoefeningen, inzichten,... Een goede gezondheid is immers onbetaalbaar, en je kan er zelf heel veel aan doen!   

- deze cursus zorgt ervoor dat jezelf het heft in handen neemt qua gezondheid en energie. Je leert waar je zwakke punten zitten en hoe je ze kan versterken. Je leert waar je sterke punten zitten en hoe je ze bewust kan inschakelen.
- boeiende mix van theorie met veel praktische lichaamsoefeningen die je thuis gemakkelijk kan herhalen
- gebaseerd op de Oosterse 5 elementen leer en shiatsu principes  
- een absolute must als je gezondheid je lief is, en je preventief wil werken! 

We volgen het ritme van de seizoenen, want de natuur is onze basiskracht.       
Een greep uit de thema's:   

**Nazomer**: oogsten wat we zaaiden. Leren aarden bij te grote bezorgdheid.   
**Herfst**: leren loslaten; hoe werkt de dikke darm en hoe houden we die gezond?   
**Winter**: naar binnen keren en leren rusten. Wat als er angst komt in de donkerste winternachten?    
**Lente**: nieuwe plannen uitwerken; leren ontgiften na de winter, grote schoonmaak van het lichaam   
**Zomer**: durven in volle expansie staan en genieten; je lichaamstemperatuur onder de loupe. Je hart als motor.   

 
Data: 1 zaterdag per maand van 10-16u:     
Kostprijs: 80€ per dag.    
Best lessenpakket in zijn totaliteit te volgen om alles goed te begrijpen.   

Voor recente info en data: schrijf je in op onze nieuwsbrief, op de laatste pagina onder Contact! 
   
   


[**Ja, ik neem deel!**](mailto:marian@manopura.be) aan een cursus!

Volg ons op [**MeWe**](https://mewe.com/p/manopura-komtotrust-mariandelathauwer).
