---
layout: markdown
menu: cursussen
---
# Cursussen

**KOM TOT RUST**  

Sinds corona of door andere oorzaken die stress-gerelateerd zijn, zijn veel mensen op zoek naar rust. Deze 3 delige cursus helpt inzicht te krijgen in wat je precies bezig houdt en hoe je eraan kan verhelpen. 

Deze cursus bestaat uit 3 delen: HOOFD, HART, HARA.   
Je komt pas volledit tot rust, als je aangeleerd hebt dat er 2 'stemmen' zijn in je systeem die je het knap lastig kunnen maken: die van je hoofd (ego) en die van het hart (emo).   
Eens je kennis hebt gemaakt met wat je hoofd op hol brengt, en welke terugkerende belastende emoties je meedraagt, is de weg open voor de derde 'stem', de meest stille van de 3: je eigen stiltestem.

DEEL 1 HOOFD   
Hier wordt specifiek ingezoemd op alles wat je kopzorgen bezorgd. Je leert de brulaap in je hoofd kennen die onophoudelijk gedachten produceert en je bezig houdt, zelfs onrustig maakt of niet laat slapen.   
Alles wat mentale processen zijn of reacties van het ego worden onder de loep genomen.   
Zo leer je beter begrijpen hoe die denkprocessen verlopen en hoe je ze tot bedaren kan brengen, zodat je meer ruimte en rust in je hoofd kan ervaren en openkomt voor de leegte waar de intuïtie te horen is.    
Want wees maar zeker dat je ego je vaak onderuit wil halen in twijfels en alles zal platredeneren wat je eventueel intuïtief aanvoelt.   

DEEL 2 HART   
Dit gedeelte kan je pas volgen, wanneer je de 10 lessen van Deel 1 afgewerkt hebt.    
Hier wordt specifiek ingezoemd op alles wat je aan emoties belet om tot leegte, tot stilte te komen. Vaak is angst (vanuit het ego) de boosdoener waardoor je niet verder durft te gaan. Je kan het vergelijken met een kind dat vraagt de slaapkamerdeur open te laten en het licht in de gang te laten branden, uit schrik voor het donker van de nacht. Je leert aan dit te herkennen en wanneer emoties opkomen, om ze te verzachten zodat ze je niet gaan overmeesteren.  
(*Disclaimer: mensen met psychische kwetsbaarheden vragen best ondersteuning bij hun psycholoog of psychiater)*

DEEL 3 HARA   
Hara is het Japanse woord voor buik, jouw levenskracht, evenwicht, buikgevoel.
Je start met dit deel als je deel2 hebt afgerond.   
Hier leer je dan aan hoe de stem van het buikgevoel gericht op te zoeken, te raadplegen, te gebruiken. 
Er worden verschillende oefeningen en manieren aangeboden, zodat je kan verkennen wat bij jou het beste werkt.
   

Je schrijft je in per deel.    
Het is aangeraden de 10 lessen van een deel in zijn totaliteit te volgen omdat ze opbouwend werken.    
Kan je eens niet komen, dan kan je die les inhalen bij een volgende keer wanneer dat deel herhaald wordt.  

- online of offline
- start bij elk nieuw schooljaar; nieuwe reeks start 30 september 2021
- elke donderdagavond 19:00u-20;00u, behalve tijdens schoolvakanties   
- 10€ per les; 100€ per deel
- 30 weken voor de 3 delen = jaartraject (deel 1 najaar 2021; deel 2 vòòr Pasen 2022; deel 3 na Pasen 2022)


Voor enkele getuigenissen, ga naar [**meditatie**](http://www.manopura.be/meditatie.html)

---

**KOM TOT RUST - GEVORDERDEN**   

Deze cursus is het vervolg op de vorige Kom tot Rust. 

In deze cursus ligt de nadruk op lichamelijke en geestelijke oefeningen, minder op onderricht in het algemeen. 
We starten met een half uur lichaamsoefeningen, traag, verstillend, verrijkend, energie-gevend. De oefeningen zijn gebaseerd op QiGong en Shiatsu, de 5 elementen leer. De oefeningen zelf worden zeer uitgebreid besproken; het gaat niet alleen om het fysiek uitvoeren ervan, maar van het begrijpen wat er precies gebeurt wanneer je ze toepast. Daardoor verkrijg je een ruimer lichaamsbewustzijn en innerlijk aanvoelen.      

Nadien volgt een meditatie, telkens per thema per seizoen. Bij voorbeeld in het thema herfst komen aan bod: grenzen leren stellen, grenzen laten respecteren, vertrouwen opbouwen, ruimte leren innemen, omgaan met verdriet, etc etc.   

Het is daarom belangrijk ervaring met mediteren als techniek reeds verworven te hebben.    

- offline
- 10€ per les
- heropstart voorzien in 2022  

---


**BOOST JE IMMUUNSYSTEEM**   

Sinds corona weten we dat ons immuunsysteem van cruciaal belang is om ons gezond te houden. Dit webinar van 1,5 uur legt klaar en duidelijk uit wat een immuunsysteem is, welke pijlers er zijn voor het onderhouden van een goede gezondheid; je krijgt vele praktische tips en makkelijke oefeningen die je thuis kan doen, om zo je immuunsysteem op peil te houden.

- webinar (online)   
- verschillende inzichten, tips en lichaamsoefeningen om je immuniteit te versterken 
- kostprijs 35€
- kijk op MeWe voor de geplande sessies

---

**BLIJF GEZOND - VERSTERK JE GEZONDHEID**   

Deze cursus gaat veel verder en dieper door dan het webinar rond het immuunsysteem. Alle lagen van een goede gezondheid komen aan bod: voeding, ontspanning, lichaamsoefeningen, inzichten,... Een goede gezondheid is immers onbetaalbaar, en je kan er zelf heel veel aan doen!   

- deze cursus zorgt ervoor dat jezelf het heft in handen neemt qua gezondheid en energie. Je leert waar je zwakke punten zitten en hoe je ze kan versterken. Je leert waar je sterke punten zitten en hoe je ze bewust kan inschakelen.
- boeiende mix van theorie met veel praktische lichaamsoefeningen die je thuis gemakkelijk kan herhalen
- gebaseerd op de Oosterse 5 elementen leer en shiatsu principes  
- een absolute must als je gezondheid je lief is, en je preventief wil werken! 

We volgen het ritme van de seizoenen, want de natuur is onze basiskracht.       
Een greep uit de thema's:   

**Nazomer**: oogsten wat we zaaiden. Leren aarden bij te grote bezorgdheid.   
**Herfst**: leren loslaten; hoe werkt de dikke darm en hoe houden we die gezond?   
**Winter**: naar binnen keren en leren rusten. Wat als er angst komt in de donkerste winternachten?    
**Lente**: nieuwe plannen uitwerken; leren ontgiften na de winter, grote schoonmaak van het lichaam   
**Zomer**: durven in volle expansie staan en genieten; je lichaamstemperatuur onder de loupe. Je hart als motor.   

 
Data: 1 zaterdag per maand van 10-16u:     
Kostprijs: 80€ per dag.    
Best lessenpakket in zijn totaliteit te volgen om alles goed te begrijpen.   


Deze cursus **fysiek in groep** staat even "on hold" wegens de corona-maatregelen. Voorziene start herfst 2021, als de maatregelen dat toelaten. 
   
   


[**Ja, ik neem deel!**](mailto:marian@manopura.be) aan een cursus! Laat me weten dewelke je precies interesseert, en ik contacteer je voor meer details, link voor webinars, etc! 

Volg ons op [**MeWe**](https://mewe.com/p/manopura-komtotrust-mariandelathauwer) voor het laatste nieuws!
