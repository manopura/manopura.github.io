---
layout: markdown
menu: meditatie
---
# Meditatie


Er wordt mogelijkheid geboden in kleine groepjes te leren mediteren. 
Mensen die graag kennis maken met wat mediteren precies is, en willen oefenen onder begeleiding, zijn van harte welkom.
We hebben een Start2Meditate programma!


**Waarom?**
Tijdens de behandelingen in mijn praktijk zie ik meer en meer mensen worstelen met stress, wegens uiteenlopende redenen. Iedereen lijkt op zoek te zijn naar de juiste manier om te ontspannen, die voor hem/haar werkt . Wèrkelijk ontspannen, rust ervaren, het hoofd leegmaken. Maar men weet niet hoe. Sport? Uitgaan? Hobbies? … 
Op zich zijn deze waardevol, maar het lichaam zelf komt niet (genoeg) tot rust, het blijft steeds actief. 
Hoe maak je je hoofd leeg? Hoe ga je om met steeds terugkerende zorgen en spanning? 

Meditatie is daarvoor één van de meest geschikte manieren, maar hoe doe je dat (goed)? Wat houdt mediteren precies in? Misschien heb je een extra motivator nodig om op te starten of te herstarten. Daarom zijn er vanaf nu deze geleide meditatie sessies.


**Voor wie?**
* Voor al wie niet weet wat mediteren precies inhoudt, en ermee kennis wil maken
* Voor al wie reeds van mediteren gehoord heeft, maar niet precies weet hoe er zelf mee te starten
* Voor al wie reeds meditatie ervaring heeft, en graag in een kleine groep extra oefening en begeleiding krijgt
* Voor al wie vroeger reeds gemediteerd heeft, en de draad terug wil oppakken.


**Wat houdt het in?**
* 1 uurtje in de week samen komen, in een groepje van maximaal 6 personen
* een inleiding met duiding en uitleg telkens over een ander facet van mediteren
* de meditatie zelf die begeleid wordt, stap voor stap
* nabespreking, bij een heerlijk vers kopje thee
* wekelijkse oefening zelfde dag zelfde uur.

**Praktisch**
* Wekelijks, op woensdag om **16u00** in het [**Gezondheidshuis**](https://gezondheidshuislede.be) (zie info onder Aanbod); om **20u00** in de praktijkruimte van Manopura in Wetteren
* Bijdrage: 10 € per sessie, te betalen de avond zelf via de BanContact app op je smartphone of cash; 
* Mogelijkheid om in te tekenen voor een 10 weken programma (95€ -> 5€ korting!) 
* Wie meditatie kussens, poef, matje heeft, mag die meebrengen. Er is zowiezo wel een poef en een matje voorzien.


**Registreren noodzakelijk**: via de Facebook pagina van Manopura https://www.facebook.com/pg/manopura/events/?ref=page_internal


of stuur ons een mailtje marian@manopura.be
--


**Enkele reacties van deelnemers**
* Meditaties zijn heel goed; ik wil ze blijven doen; ze hebben een meerwaarde voor mij: het naar binnen keren, de rust voelen, het is het moment van de dag alleen voor mij. Na een tijdje voel je echt het verschil overdag.
* De nachtrust elke keer na de geleide meditatie in groep is telkens heel diepgaand. Die nacht slaap ik het beste van de hele week.
* Voor mij persoonlijk slaat de éne meditatie meer aan dan de andere. Dat zal voor iedereen anders aanvoelen; dus voor ieder wat wils
* ik merk dat ik anders in het leven begin te staan: ik slaag er beter in dingen te laten gaan, zonder me erin op te winden. Ik ben ook relaxer in het verkeer; vroeger kon ik me erin enorm ergeren.
* Geleide meditaties werken nog altijd het beste voor mij. De introducties over verschillende wijsheden en manieren van in het leven staan, blijven telkens zeer leerrijk. 
* Ik merkte dat ik in het begin keihard mijn best zat te doen: rechte rug, zo recht mogelijk, ademhaling zo diep en lang mogelijk; maar na enkele sessies begreep ik dat ik 'het goed moeten doen' of het 'te goed willen doen' ook kon loslaten. Dat is trouwens een inzicht dat ik meedraag in mijn dagelijkse werk nu.



![meditatie](images/meditatie_web.png)


