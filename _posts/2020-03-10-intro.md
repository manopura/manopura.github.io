---
layout: blog
title:  "De onzichtbare kracht"
date:   2020-03-10
tags: [kracht,intuïtie,energie,balans]
---

Begin dit jaar nam ik een business coach onder de arm, iemand om me te helpen mijn zaak te doen groeien.    
Want Manopura, dat is mijn droom! Daar wil ik voor gaan, daar wil ik van kunnen leven;    
en dat doe ik door mijn klanten in dienstbaarheid een handje te helpen met de obstakels waar zij tegenaan lopen.    
Deze blog zal daar deel van gaan uitmaken, met inzichten, bedenkingen, ervaringen, tips die ik belangrijk vind en met jou wil delen.

Manopura is meer dan Shiatsu, Reiki of meditatie alleen!    
Die methoden zijn uiterlijke vormen van hoe ik mijn klanten aanleer **in hun kracht te staan**, energie in het lichaam te voelen en voeden, **intuïtie** aan te leren of te herontdekken,    
en zowel die kracht als de **energie** te gebruiken om een vervuld leven te leven, een leven waar je blij van wordt! 

Richt ik me dan vooral op vrouwen? misschien… omdat vrouwen sneller iets aanvoelen?   
Maar helaas wordt onze maatschappij niet meer gestuurd door voelen, wel door wetenschap en kennen.    
Dat is waardevol, maar het is slechts een deel van het menselijk potentieel!    
Dus ik richt me tot een maatschappij waar de aandacht vooral gaat naar de yang-kant, de prestatie, het denken, het doen, de to-do-lijstjes, het rushen, het te-veel;    
iedereen zal het met me eens zijn dat de slinger te ver aan het overhellen is naar die kant; 

Dus er is **balans** nodig, een tegengewicht: de yin-kracht, het vrouwelijke, de rust, de intuïtie, het (aan)voelen, … 
Met andere woorden richt ik mij tot wie deze wereld in een gezondere balans wil brengen;    

of simpeler: tot mensen die in de eerste plaats zichzelf in balans willen brengen;    
want de maatschappij is een uitvergroting van wat er op individueel vlak gebeurt.    
Als we met zijn allen meer in balans zijn, meer vertrouwen op de kracht van yin, de onzichtbare kracht, de empathie, 
dan kantelt het ego en wordt het hart en zijn warme hartelijkheid terug gevoed, met alle positieve reacties vandien, 
niet alleen bij jezelf, maar voor de hele planeet!

Voel je je aangetrokken tot dergelijke boodschap?    
merk je dat je leven inderdaad niet in balans verloopt en wil je hierbij begeleiding?    
of zit je met blokkades in je lichaam waar je vanaf wil;    
steeds terugkerende klachten waar dokters, kine, e.d. reeds naar gekeken hebben maar waar je de diepe oorzaak van wil kennen 
zodat je eraan kan werken en de klacht niet meer terug keert?   
Voel je dat er meer is in het leven en wil je meer diepgang vinden?   
Zoek je rust maar je weet niet hoe?   
Neem gerust contact op en we kijken samen hoe we het voor jou het beste aanpakken!
