---
layout: blog
title:  "De symboliek van corona"
date:   2020-07-20
tags: [intuïtie,bewustwording]
---


Een onzichtbaar beestje, met wereldwijde kracht en macht. Geen wereldleider is er tegen opgewassen.   

Zo krachtig dat het de mens weet te muilkorven.   
Het ligt ons het zwijgen op.   
Genoeg gepalaverd.   
Luister naar mij, zegt het.    
Luister naar de stem van de natuur, jouw eigen natuur. Jouw roots.   

Zonder natuur waar jij je eten en drinken uit haalt, ben je niets.    
Die klimaat activisten aan het begin van het jaar, dat was nog maar het begin van je bewustwording.    

Want het is tijd dat je luistert. Naar het kleinste wat ik, de natuur, je te bieden heb. Een virus.    
Ben je de kringloop van het leven vergeten? Jij die schaamteloos jezelf aan het hoofd van de schepping zet?    

Zonder water, insecten, bijen, of pakweg regenwormen ben je niets. Veel insecten zijn de vuilkarren van de natuur. Ze ruimen op. Bijen helpen bij bestuiving zodat jij groenten en fruit kan eten. Regenwormen houden de aarde luchtig zodat er iets fatsoenlijks kan op groeien.    
En de kleintjes zijn voeding voor de grotere.    
Waar gaan vogels hun nesten bouwen als jij alle bomen omkapt?    
Als de voedingsketen onderaan kapot gaat, dan jij ook… want je bent er deel van.   

Zullen we even de vergelijking doortrekken?   

Stel “zuiver hypothetisch”: de natuur is gelijk aan je huis.    

Je kapt alle muren uit zonder poutrels te steken.   
Je spuit heel je huis door met insecticiden en kankerverwekkende stoffen.   
Je steekt plastic folies in je blender voor smoothies.   
Je houdt al je vuilnis bij je.   

Resultaat: je stinkt, je stikt, je wordt ziek en het dak valt op je hoofd.   

Einde verhaal.   

Maar dit hoeft niet het einde te zijn…   

Luister naar je eigen binnenste zelf.    
Hoe ben je zo kunnen gaan vervreemden van de natuur, je eigen natuur?    

Denk eens na: alles wat er op aarde aan vernieling gebeurt, wordt gedreven door 1 ding: geld. Vermomd onder ego, macht, manipulatie, misleiding.   

Voor amper een paar kilo goud, wordt een deel van het Amazonewoud in Ecuador vergiftigd met kwik. Alle leven gaat erdoor kapot. Een ecosysteem dat het ‘rijkste’ van de wereld is, met de grootste biodiversiteit die er is. Waar alles er in overvloed is voor iedereen die er leeft, zowel mens, dier, plant. Het aards paradijs waar jij zo van droomt. Voor een paar kilo goud: alles kapot.   

Wat in de Amazone gebeurt, gebeurt overal. Alles gaat kapot, voor geld. Je maakt je eigen huis kapot, voor geld. Wat ga jij met dat geld kopen als alles vergiftigd is?   

Dus dit moet keren. Ik heb geen andere keuze dan je lam te leggen. Ik spiegel wat jij doet: jíj legt alles lam.   
En waar gaat de aandacht naartoe, eens je lam ligt? juist: naar zorg, naar medemenselijkheid, samenhorigheid, verbondenheid, zachtheid, tederheid, liefde. Ik toon je op mijn manier wat de waarden zijn die deze planeet nodig heeft om verder verval tegen te gaan.    

Wat als je nu eens i.p.v. massaal ‘geld’ na te jagen, zou beginnen met te leven in ‘verbondenheid’? iedereen heeft iedereen nodig. En jij hebt de natuur nodig. Zonder mij ben je niets, ben je dood.    
En handel eens met respect, de ene is niet beter dan de andere. Behandel de ander zoals jij zelf wil behandeld worden. Behandel mij zoals jij wil behandeld worden.    

Het is simpel.    

Het aards paradijs met overvloed voor iedereen bestaat. Het wordt alleen niet gedirigeerd door geld, maar door liefde en respect. Dit tracht ik je te tonen.   

Zorg jij nu beter voor mij, aub? ik zorg voor jou.    

Laat dit bewustzijn je wakker maken. Verander, stap voor stap. Verander de wereld, begin bij jezelf. Toch?   

Indien niet, zal ik een tandje moeten bijsteken om je bewustzijn te versnellen.   
