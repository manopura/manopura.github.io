---
layout: blog
title:  "Pinkstermaandag"
date:   2021-05-24
tags: [kracht,energie,balans]
---


Wat doet een mens op een grijze, miezerige vrije dag?

Terrasje doen is niet echt een optie. Binnen zitten. Alweer. Al zolang. 

Persoonlijk heb ik daar geen probleem mee. Corona deed me inzien dat ik best wel een introvert type ben, hoewel ik van mezelf altijd dacht dat ik extravert was, graag in de leute tussen de meute. Ongetwijfeld ben ik beide. Yin & Yang, weet je wel 😉

Meestromen met wat er zich nu aandient. Nu is het tijd om binnen te zitten? ok, we zitten binnen. Binnenkort tijd om uitbundig naar buiten te gaan en met veel mensen samen te zijn? Ok, so be it. 
‘Go with the flow’ gelijk ze zeggen. Of met een andere moderne term: ‘mindful’ zijn. Meebewegen. Niet tegenstribbelen, want dat kost energie. Bàkken energie. Verloren. Niet ingezet voor iets positiefs. 

Natuurlijk heb je voorkeur voor een bepaalde staat van ‘zijn’. Ofwel ben je eerder stil en teruggetrokken, ofwel ben je eerder uitgelaten en druk. Het zou echter jammer zijn je teveel te identificeren met maar alleen die kant. Ook een stil persoon heeft momenten van total excitement, even lekker dansen en springen en uit de bol gaan. Ook een druk persoon heeft zin in momenten van rust en stilte. Dàt herkennen, doet deugd! Dat is een vorm van dualiteit waar ik het in vorige post over had. Iedere sloddervos is ergens ook een pietje precies en andersom. Iedere leugenaar vertelt al eens waarheid, en ieder eerlijk persoon vertelt al eens een leugentje. 

Wanneer dat voor je knelt, dat besef, dat je best ook ‘die andere kant’ in je hebt, en je probeert hardnekkig die andere kant dicht te stoppen of niet toe te laten, of niet te willen/durven zien, dan snij je een wezenlijk stuk van jezelf af. Amputatie. Auch. Want we willen toch allemaal zo voorbeeldig zijn. 

En zo vergaloppeer je algauw in “ik mag geen fouten maken”, “ik moet perfect zijn”…. 

Iedere maatschappij die op het punt van ‘perfectie’ stond, ging ten onder. Denk maar aan die oude culturen (Maya’s, Inca’s, Russische Tsaren, Egypte, Grieks en Romeins,…).

Wanneer alles maar in 1 richting beweegt, zonder rekening te houden met de andere richting, dan wordt het spanningsveld zò groot, dat de boel ontploft. Zo simpel is het. De kruik gaat zo lang te water tot ze breekt. 
Ik spreek uit ervaring. Wanneer je decennia lang aanslag pleegt op de energie van je lichaam, om gelijk welke reden, positief of negatief, dan trekt het lichaam er vroeg of laat de stekker uit. Gedaan. Ga jij maar in burn-out. Das beter. De balans herstellen. Decennia lang alleen op adrenaline leven, is geen haalbare kaart op lange termijn. Het leven is niet alleen “actie” (Yang). Het leven is ook “rust” (Yin). Er is aan een slinger een beweging en een tegenbeweging. Actie en reactie. 

Wat ik in de wereld rond mij nu zie gebeuren, is een worsteling met die slinger. Alles moest rap rap rap, veel geld verdienen, tot het uiterste gaan, alles sneller en beter, actie… tot de kruik barst. Die kruik zit vol corona. Is dat erg? Nee. Het is tijd om de balans op te maken. Ieder voor zich. De wereld ligt in burn-out. De balans zal zich herstellen. Want zo zit het leven in elkaar. Het leven kan niet anders. Het leven bestaat uit zowel Yin als Yang. 

En voor mij is dat hoopvol. Iedereen die zich aangesproken voelt, begint na te denken. Mmm, was dit het leven dat ik wilde? dat bij mij past? ooo, zoveel vrije tijd ineens. Tijd om niets te ‘moeten’. Tijd om gewoon te zijn. En te ontdekken. Wie ben ik? Waar sta ik voor? Hoe geef ik dat vorm? 

En daar is een Pinkstermaandag gewoon het excellente moment voor. Laat de kracht van de ‘heilige Geest’, je eigen begeestering, je eigen bezieling, maar vorm krijgen. Niets hoeft, je mag. 
Op jouw unieke manier. Zowel Yin als Yang. Zo gaat jouw energie niet verloren, integendeel, ze wordt ingezet voor iets nieuws. 
