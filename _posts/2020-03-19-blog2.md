---
layout: blog
title:  "Digitale diarree"
date:   2020-03-19
tags: [kracht,intuïtie,energie,balans]
---


Digitale diarree


Nu we allemaal gefocust zijn op fysieke hygiëne, handen wassen, afstand houden,  worden we overspoeld door nieuws, nieuwtjes, adviezen, grappen en grollen over hamsteraars, …
Nu we met zijn allen min of meer genoodzaakt zijn te tele-werken of online te zijn, dreigt er iets anders: digitale diarree…

Hoe maak je het verschil tussen wat werkelijk nieuws is, wat fake news is, wat je eigenlijk aanbelangt, of wat je geen moer kan schelen,… wat je beter maakt, of wat je energie naar beneden haalt,…

Om ervoor te zorgen dat je niet overspoeld raakt door de digitale tsunami, hieronder een paar eenvoudige en krachtige richtlijnen; want wat je níet wil nu, is het hoofd verliezen, je koelbloedigheid, je nuchtere denkvermogen en alertheid.

Wat je wèl wil, is zelfzorg; je eigen grenzen kennen en respecteren of laten respecteren. Zeker voor hooggevoelige mensen is dit een uitdaging!

**Tip 1: Nieuws zelf kiezen**   

Kies de nieuwszender van je voorkeur. Kies het nieuwskanaal van je voorkeur. 

Voorbeeld 1: kijk je liever geen TV omdat dat te overweldigend overkomt, luister dan eerder naar radio nieuws. 

Voorbeeld 2: wordt je moe van al die geschreven tekst op nieuwswebsites of andere, kies dan eerder om te luisteren. Vraag eventueel een naaste om je kort te briefen over wat jij belangrijk vindt.

Zet notificaties op je apps uit; niets is storender dan een hele dag door gebiep van gelijk welk bericht.

Vraag je vrienden en kennissen jouw reserve te respecteren. 

Hou je aandacht bij je gevoel; wat goed voelt, doe je; wat niet goed voelt, laat je.


**Tip 2: Trop is teveel**   

Het is niet nodig cònstant online het nieuws te volgen; want dan dreig je echt wel te verzuipen in die spiraal. Kies bewust de momenten waarop jij nieuws wil weten.   

Voorbeeld: je kiest om 2 keer per dag maximaal naar het nieuws te kijken/luisteren, ‘s middags en ’s avonds. Of zelfs maar 1 keer.    

Kies bij voorkeur níet de ochtend. Waarom? dan is je dag reeds gestart met eventuele negatieve emoties, zorgen, bedenkelijkheden, en die energie draag je voor de rest van de dag met je mee! 
Hou de ochtend zo positief mogelijk: neem een lekkere douche, doe wat meditatie of yoga oefeningen; als je kan, wandel met je blote voeten door het natte ochtendgras,…dat laadt veeleer op dan dat het met je energie gaat lopen!   


**Tip3: Onderbreek je scherm-tijd**   

Als je nu moet tele-werken, is de kans groot dat je lichaam van zich laat horen: brandende ogen, pijnlijke polsen, onderrugklachten, stijve schouders,… want thuis heb je misschien niet die ergonomische burostoel als op kantoor.   

Zet een timer, elke 50 minuten. Ga dan weg van je scherm, sta recht, doe enkele rek-en strekoefeningen; sluit de ogen even; of kijk de natuur in als dat een mogelijkheid is; je ogen laten rusten op een groene ondergrond brengt rust. Doe dat 5 minuten.    


**Tip4: Ontspan voor het slapen gaan**   

Hou niet je gsm tot het allerlaatste moment bij je om te kijken of je iets gemist hebt; kijk ook geen nieuws meer net voor het slapengaan; want hetzelfde geldt als voor de ochtend: dan ga je met eventuele zorgelijkheden slapen en dat ondermijnt je nachtrust; 
in tegendeel, sluit je dag af met iets positiefs; je vindt best wel íets waarvoor je die dag dankbaar bent geweest: een tekening van een kind, een lach, een knuffel van je huisdier, het ontwaken van de natuur, een bemoediging van een vriend…   


Hiermee kom je al een heel eind. Heb je toch last om de rust te vinden, contacteer me en ik zal je verder helpen hiermee om te gaan. Ik geef on-line coaching voor wie wil!
