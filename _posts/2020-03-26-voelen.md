---
layout: blog
title:  "Hoe voel je je? Hoe voed je je?"
date:   2020-03-26
tags: [kracht,intuïtie,energie,balans,goedgevoel,rust]
---

Ik ben gelukkig, niettegenstaande wat er nu allemaal om ons heen gebeurt…   
ik voel me vrij, nog vrijer als voorheen. Niet bepaald opgesloten.   
Mijn dagelijkse wandeling in de natuur pompt me op, vol lente vitamienen.   
Daar zit uiteraard nu wel het zonnetje voor iets tussen, maar zelfs als het regent of stormt, kom ik buiten.    

Ik vroeg gisteren aan de mensen die aan mijn online “kom tot rust”-les deelnamen, hoe ze zich voelden. 
“beter als vorige week; toen was het nog beangstigend, moesten we nog een weg zoeken en ons reorganiseren tot er weer vorm kwam en structuur”
“rustig; dat had ik eigenlijk niet verwacht; wel toch een beetje voorzichtiger”
“fijn om te zien dat iedereen om me heen begripvoller is”   
    
Dus geen angst, frustratie, irritatie, …   

Het valt me ook inderdaad op tijdens mijn wandelingen, dat plots nu iedereen ‘vriendelijker’ is; waar ik vòòr corona zelden tot nooit een knik of ‘goeiedag’ kreeg van (haastige) passanten, word ik nu steevast getrakteerd op vriendelijke geglimlach en uitbundig “hallo”.    

Waar zou dat nu aan liggen? de lentezon? het ‘niets meer moeten’? het solidariteitsgevoel van ‘we zitten allemaal in hetzelfde schuitje’? we maken er het beste van?   

of zijn de wandelingen naar buiten evengoed een ‘vlucht’? om niet thuis te moeten zitten piekeren, onrustig zijn, onzeker, angstig?
dan zullen deze gevoelens zeker beginnen opspelen wanneer het zal gaan regenen.    

Niet voor mij.    
Er is enkel een vleugje onzekerheid in mijn achterhoofd aanwezig: als we 2 maanden social distancing moeten aanhouden, hoeveel klanten zullen er nog overschieten? klanten die net tot bij mij kwamen omdat er ook fysiek aan hun gezondheid gewerkt werd?   

Maar toch ondermijnt deze gedachte me niet. Ik voed ze niet. Omdat ik zeker ben dat ik ook in deze tijd, meer dan ooit, een helpende hand kan zijn dankzij de kennis en inzichten die ik de laatste 10 - 12 jaar heb opgebouwd!
Online werken lukt zeker; dat heb ik deze week al verschillende keren mogen ondervinden! Laat me zeggen dat het een aanvulling is op hetgeen ik tot nu toe aanbood.    

En laat ons duidelijk zijn: voeding onderhoudt ons lichaam. Geestelijke voeding onderhoudt ons bewustzijn. 
Mocht je onrustig zijn, angstig, of je niet goed in je vel voelen, dan kan je ‘aanvullende voeding’ bij mij vinden. 
Je hebt ten opzichte van alles telkens de keuze: kijk ik hier negatief naar, of positief? 
Voed ik mijn angst, mijn verdriet? of voed ik me met positiviteit?    
Wat je voeding geeft, groeit.    
Wat je aandacht geeft, groeit.    
Waarin wil jij groeien? wat geef jij aandacht? jij kiest!   

Kies vandaag nog om begeleiding wanneer je het lastig hebt!   
stuur je vraag naar marian@manopura.be en we kijken samen hoe we je hierdoor krijgen!
