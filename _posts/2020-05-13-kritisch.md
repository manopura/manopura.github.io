---
layout: blog
title:  "Met kritische blik"
date:   2020-05-13
tags: [kracht,goedgevoel,kritisch,gezondheid,voeding]
---

Er wordt veel gezegd en geschreven, op sociale media, in andere media, onder elkaar.   

Alco-gels zijn nu eens wel nuttig in de strijd tegen covid-19, dan weer nutteloos want ze doden geen virussen;    
Het virus zelf verspreidt zich in sommige berichten wèl via gladde oppervlakten gelijk klinken en leuningen; andere berichten beweren dat het niet zo is, dat het louter de mens nodig heeft die lange tijd in ruimtes opeengepakt zit met anderen,….
   
Iedere studie zegt iets, iedere tegenstudie zegt iets anders.    
Ieder zijn mening. We leven in een vrij land met vrije meningsuiting.    
En wij, we staan erbij en we kijken ernaar.   

Ook dit is een interessant onderwerp dat door covid-19 pijnlijk scherp wordt gesteld:    
Hoe **kritisch** gaan we om met **nieuws**?    

Geloven we alles klakkeloos wat er in alle media verschijnt? Schaamteloos wordt er met etiketten gegooid van: dit is “degelijk nieuws” en dit is “fake news”. Maar wie bepaalt die norm?
hoe objectief is nieuws?   

Laat dit artikel een aansporing zijn tot kritisch nadenken. Stel je zo nu en dan eens de vraag: “Klopt dit, wat ik lees?” En als het over een materie gaat waar je niet voor gestudeerd hebt, dan helpt het volgende: wie spreekt er? wie schrijft het? doe aan bron checking: google eens wie die persoon of instantie is die aan het woord is. Wat zit erachter? Wie wordt er beter met dit bericht? wie wint ermee? want een oud gezegde geldt nog steeds: “wiens brood men eet, diens woord men spreekt”. Niets is wat het lijkt. 
   
Voorbeeld: We gaan maar weer ‘normaal’ kunnen doen tegen dat er een vaccin is. Wie zegt dat? Wie wíl dat? wie zal daar ‘beter’ van worden? 
Laten we er even het gezonde boerenverstand bij halen. Je wordt minder snel ziek met een goed functionerend immuunsysteem. Je houdt je immuunsysteem - en bij uitbreiding je hele gezondheid - op peil door o.a. evenwichtige voeding, voldoende beweging, genoeg slaap, … 
Is dàt dan niet eerder iets om op in te zetten?   
Geven we echt alle verantwoordelijkheid uit handen? Geloof dat het heil van elders, van buiten onszelf komt?   
   
Want laat ons wel wezen: de grootste risicogroepen en overlijdens wereldwijd van covid-19 waren “obese mannen van boven de 40-50 jaar” en mensen die al onderliggende gezondheidsproblematieken hadden…  
Dus wie niet ten prooi wil vallen aan covid-19 of andere, zorgt beter dat hij niet tot deze categorieën gaat behoren. Voeding dus, en beweging, en slaap, e.a.… 
   
Laat nu net **voeding** bij voorbeeld ook niet meteen gespeend zijn van de meest objectieve gezonde campagnes. 
Hoe kritisch gaan we om met wat we in onze mond steken? hoe zeker kunnen we zijn dat het is wat het verteld wordt dat het is? 
yoghurt met mango smaak waar geen mango aan te pas kwam? frisdranken waarvan het recept fabrieksgeheim is (waar is de voedingsinspectie?) en verroeste vijzen weer los weekt? 
bewaarmiddelen, kleurmiddelen, geurmiddelen, smaakversterkers,… wie wordt daar beter van?
   
We hebben een grote dosis vertrouwen in de voedsel productieketen nodig. 
Maar aan iedere keten staat een hoofd, en die verdienen (veel) geld. 
En dan is de vraag: met welke intentie wordt er iets gemaakt/ verkocht? is de intentie “veel geld verdienen” of is de intentie “mensen gezond eten geven”. 
**Hoeveel producten in de rekken van de supermarkten kan jij bestempelen met “gezond”?** 
Ik stel voor dat je die oefening voor jezelf in alle eerlijkheid en met kritische blik eens doet, 
de volgende keer dat je inkopen doet.
   
Ik doe dus een oproep tot “gezond” verstand en kritisch blijven. 
Niet gelijk een makke of op hol geslagen kudde overal naartoe hollen omdat er weer hier of daar een laatste goedkope promotie is, die je NU moet hebben want je hebt ze NU nodig. 
Klopt dat? Heb je dat nodig? word je daar beter/ gezonder van?    
Achter elke reclame, elk bericht schuilt potentieel bedrog; want reclame is marketing en de doelstelling van marketing is verkopen; vraag je af met welke intentie het bericht werd gepubliceerd. 
Mijn intentie nu is ogen te openen, mensen te behoeden.
   
**Bedrog, misleiding, manipulatie**, schuilen niet alleen in een klein hoekje; 
het komt gewoon op klaarlichte dag recht voor uw ogen staan en je loopt erin. 
Gelukkig zijn er op dit moment een aantal ‘wereldleiders’ die ons hierin helpen en trainen… 
   
Trainen in afstand nemen, trainen in nadenken, of op zijn minst even de wenkbrauwen fronsen. Kritisch denken impliceert niet dat je alles moet wegduwen als nonsens; of een zuurpruim worden of gefrustreerd. Of angstig en achterdochtig vanalles moet gaan uitpluizen.    
Het gaat over waarheid zoeken, jouw waarheid. Jouw **waardigheid** als individu.    
Het gaat over **voelen**! terug leren voelen! terug bij jezelf en je eigen diepste waarheid komen.    
Vòel of wat je eet je lichaam goed doet. Voel of een bericht je een wezenlijk goed gevoel geeft, niet het tijdelijke vergankelijke en vluchtige goed gevoel van promotie.    
Iets fundamenteel goeds geeft je voldoening vandaag, morgen, volgende week, maand, jaar, ja zelfs je hele leven. 
Zo neem je je eigen **verantwoordelijkheid** over je eigen **gezondheid** op. Jij kiest of je iets doet of niet. Jij bent een vrij mens.   


Laat je kritisch denken niet benevelen door ongezonde lichamelijke en geestelijke voeding.   
Dan ben je immuun tegen misleiding en manipulatie.    
En voor die immuniteit, daar wil ik voor gaan, en staan.   



Wat denk je hierover? geef gerust je kritische mening ;-)   
