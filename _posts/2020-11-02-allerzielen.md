---
layout: blog
title:  "Hoe groter de duisternis, hoe sterker het licht"
date:   2020-11-02
tags: [kracht,balans]
---
Allerzielen   
   
Het is grijs, motregen, winderig   
Een prima weertje om in een druilbui te geraken   
   
Het huidige klimaat- niet alleen het weer    
of het klimaat van de planeet-,   
maar alles wat me omringt,    
draagt daar bijzonder goed toe bij.   
   
Druilerig   
   
en dan loop ik met een pot bloemen    
naar hetgeen me rest    
van wie ik graag zag   
   
alleen de kleur van de bloemen    
lijkt kleur te geven aan de dag   
      
Iets in me weet    
dat duister gevoed wordt    
met meer duister   
   
Hier geef ik niet aan toe   
   
In duisternis wil ik niet leven   
dat is een bewuste keuze   
   
hoe groter het duister, hoe sterker het licht   
   
dàt wil ik   
   
Licht creëert méér licht   
en als surplus   
heft het ook de duisternis op   
   
2 vliegen in 1 klap   
   
Hoe meer licht, hoe lichter het zal zijn   
om dragen,   
om door te komen,   
om vol te houden,   
om te blijven vertrouwen   
       
Licht, dat wil ik   
dat bèn ik   
   
ik met mijn kleurige pot bloemen   
een lichtpuntje in deze duisternis   
   
en ik ben niet alleen   
