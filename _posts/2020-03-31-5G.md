---
layout: blog
title:  "5G en het verlies van energie"
date:   2020-03-31
tags: [kracht,intuïtie,energie,balans,goedgevoel,gezondheid,HSP]
---


5G … en het verlies van energie  

Mijn hart sloeg een hartslag over, daarstraks, toen ik het nieuws hoorde op de radio; dat Proximus start met het uitrollen van 5G, in volle covid-19 crisis!   

Ik ben geen wetenschapper, ik wil ook zeker geen polemiek, maar ik ben wèl expert in het beheer van eigen energie! Hoe het lichaam zich voedt met energie op allerlei wijzen, onzichtbaar, en ook via het energetisch veld dat de aarde omspant.    

En nu ben ik toch ongerust, een gevoel dat ik verder niet wil voeden door er te veel aandacht aan te schenken, maar iets in me zegt dat ik dit meer dan serieus moet nemen!   

Want dit is niet míjn keuze, die uitrol van 5G. Dit is iets wat mij zal overkomen omdat anderen daarover beslissen. Terwijl het wèl over míjn gezondheid gaat, en over die van iedereen, elk levend organisme van honingbij tot dolfijn, van onze gehele planeet.   
Nu had ik toch gedacht dat tijdens deze covid-19 crisis alle neuzen in dezelfde richting zouden staan, namelijk het nastreven van de algehele gezondheid van iedereen?   

Als energetisch therapeut, of als HSP (hoog sensitief persoon) voel ik als geen ander de miniemste veranderingen van energie; dat is mijn talent, dat is mijn roeping, dat is mijn missie; daarom komen klanten tot bij mij om op die wijze inzicht te verkrijgen en beterschap in hun klachten.   

Als mens kreeg ik koude rillingen bij dat bericht op de radio. Mijn hele wezen, èlke vezel en cel in mijn lijf slaakte een noodkreet! Noem het dan gezonde boerenmentaliteit, instinct, intuïtie, …   

Ik ben geen wetenschapper, ik kan het niet bewijzen. Maar ik vòel het. Ik wèèt het, vanuit een buikgevoel. Daar train ik ook mijn klanten op, zodat ze naar hun eigen waarheid kunnen, hun bron van kennis, hun intuïtie.   

Maar intuïtie en wetenschap staan haaks op elkaar, al generaties lang, sinds de industriële revolutie. Hoewel dat vroeger zo niet was.    

Net nu, terwijl we allemaal op onszelf gesmeten worden, de mogelijkheid krijgen terug naar ons eigen kleine innerlijke stemmetje te luisteren (het ge-weten!) dat veel beter weet wat goed voor je is dan het rationeel denkend brein; net nu, waar er absolute groei in intuïtie en kracht mogelijk is, net nu zal dat energetisch verstoord worden?   

Iedere storing in energetische stroom veroorzaakt klachten; misschien voel je dat niet eens, omdat je lichaam al bedwelmd is door toxische stoffen of door de angst van diep voelen; wanneer je de klachten niet voelt, of na een tijd wel voelt en negeert, dan komen er steeds grotere klachten, en ziekten.    

Covid-19 houdt ons nu in zijn macht, omdat ons immuunsysteem niet meer functioneert zoals het hoort. Hoe komt dat? In een eerder bericht op mijn FB kopieerde ik een tekst met tips voor een beter immuunsysteem.    

Het is ondertussen wèl duidelijk dat straling inspeelt op het werken van het immuunsysteem, het hormonaal systeem, het oriënteringssysteem van planten en dieren,…   

Wat als er een link is tussen 5G (reeds actief in China sinds vorig jaar!) en ons verzwakt immuunsysteem, en bij gevolg de uitbraak van rare ziekten?
   
Ik ben geen wetenschapper; ik wou dat ik er een 1 was, dan kon ik hier nu ogenblikkelijk mee aan de slag!    

ik weet ook dat niet iedereen hier wakker van ligt, maar de gevoeligen onder ons wel, en zeker de hooggevoeligen, goed voor een 20% van de bevolking!    

Zal onze drang naar technologie en draadloze onafhankelijkheid, hetgeen ons nu eigenlijk redt om te connecteren met elkaar, op de lange duur onze ondergang worden? moet het allemaal sneller? of waren we nu juist tevreden dat alles er wat minder gejaagd aan toe gaat?    

Ik hoop uit de grond van mijn hart dat de mens leert van zijn uitdagingen, met open blik en zonder veroordelingen. Liefst zonder de wurggreep van lobby van geld en macht. Laat Covid-19 een ommekeer zijn in het bewustzijn van mensen; een steeds sterkere groei van intuïtief vermogen, waar we ook zonder de wetenschappelijke bewijzen voelen wat werkelijk goed is, voor ons, voor elkaar, voor de planeet.    

Een groei in kracht, om NEE te zeggen tegen dingen die niet goed voelen, op persoonlijk gebied, op politiek gebied, op mondiaal gebied.   

Leer terug te voelen! Leer terug vertrouwen op je intuïtie! ik kan je daarbij helpen!   


Ter info een paar interessante links:    

Het eerste korte filmpje opent je ogen! het toont heel duidelijk hoe de samenstelling van het bloed verandert onder invloed van straling. En bij gevolg de opname van zuurstof in ons hele lichaam; zuurstof die door de longen aangevoerd wordt, naar alle organen en structuren! 
   
Ik weet dat voor ieder wetenschappelijk artikel PRO er een ander wetenschappelijk artikel CONTRA zal verschijnen. En zo wordt de rationele geest en algemene opinie in een impasse gebracht. “Wat moeten we daar nu van denken?”    
Het antwoord ligt niet alleen bij het denken, het ligt bij de combinatie met voelen! Het bùikgevoel hoort het denken aan het werk te zetten, níet omgekeerd.    

Ik ben geen wetenschapper, ik ben geen lobbyist, ik ben een vrouw die graag in een gezonde wereld verder opgroeit en kan genieten van een planeet in volle bloei.    



https://youtu.be/L7E36zGHxRw   

https://www.despecialist.eu/nl/nieuws/medisch-nieuws/zwangere-vrouwen-kinderen-en-draadloze-technologie-hellip-voorzichtigheid-geboden-hellip-electrosmog-appeal.html   

https://www.electrosensitivesociety.com/resources/   
