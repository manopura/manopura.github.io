---
layout: markdown
menu: praktisch
---
# Praktisch

### Voor Particulieren:
 
De eerste sessie voor **Shiatsu/Stress Coaching/ Reiki** duurt circa 1,5u tot maximaal 2 uur. Een intake gesprek met vragenlijst wordt afgenomen om je klachten en voorgeschiedenis in kaart te brengen. Enkel deze eerste sessie kost 90 euro.

De vervolg-sessies duren 1 uur, en kosten 60 euro per sessie. 

Voor **Voetreflexologie** duurt een sessie sowieso 1,5uur en kost 90 euro.

De wekelijkse samenkomst in groepjes om te **mediteren** kost 10 euro per sessie. De sessies gaan pas door vanaf ten minste 6 deelnemers.




Sommige mutualiteiten komen gedeeltelijk tussen in de kosten. Gelieve u daarover te informeren.

Wanneer de afspraak de dag zelf, of tot 24u voordien wordt afgebeld, wordt de sessie wel aangerekend. Met dank voor het begrip!

De behandeling gebeurt in gemakkelijk zittende kledij, van zo natuurlijk mogelijk materiaal, dat soepel meegeeft met de verschillende stretch bewegingen. Liever dus een loszittende linnen broek dan een strakke jeans. Dames dragen beter geen sieraden, nylonkousen of rok.

Er is een aparte omkleedruimte voorzien.

Hou er rekening mee dat de behandelruimte op de bovenverdieping is, dus er dienen trappen genomen te worden.

![ontvangruimte](images/ontvangruimte.jpg)

### Voor Bedrijven:
 
Door het aanbieden van Shiatsu op het werk, of de aanwezigheid van een stresscoach, toont u als werkgever uw actieve betrokkenheid bij de gezondheid en het welzijn van uw werknemers. Zij ervaren dit als een positieve en gezonde investering. Shiatsu draagt bij tot een hogere motivatie, betere prestaties en een prettige werksfeer.
 
De massage maakt de spieren los en zorgt ervoor dat de gebieden die het meeste te lijden hebben onder werkstress of een verkeerde houding zich kunnen herstellen. In een behandeling van een half uur worden rug, nek, schouders, armen en handen gemasseerd. Ook hier wordt bovenop de kleren gewerkt.
Hierna voelt uw werknemer zich ontspannen en kan energiek het werk hervatten. Regelmatige massages stellen uw werknemer beter in staat om naar zijn eigen lichaam te luisteren en stress te voorkomen.
 
Tijdens een eerste kennismaking op uw bedrijf, bepalen we het algemeen kader waarin u het beste het welzijn van uw werknemers kan aanpakken: via (eventueel een combinatie van) een shiatsu behandeling, ontspanningsoefeningen, coaching of andere stress begeleiding. We kijken samen na hoe we uw ruimte optimaal kunnen benutten. Is er plaats genoeg om een futon (behandelmat) te leggen, of wordt het eerder de massagestoel. Een tijdsschema wordt opgesteld. In overleg werken we de beste formule uit.
